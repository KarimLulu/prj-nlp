# Обґрунтування теми

Тема: "Представлення законів у вигляді Git-репозиторія"

Я хочу створити набір програм, що представив би закони України в форматі Markdown в єдиному Git-репозиторії, а пропоновані зміни (прийняті та не прийняті) у вигляді pull-request'ів (вмержених та ні).

## Приклад

Для прикладу візьмемо [документ `z0182-18`](http://zakon4.rada.gov.ua/laws/show/z0182-18), що не набрав чинності![z0182-18-piece](./static/z0182-18-piece.png)

У вигляді pull-request він виглядав би таким чином, що:

- в документ `laws/z0661-12.md` внеслася би зміна, що замінює слово "хворих" на слово "пацієнтів"
- форма `laws/z0694-12/paran3.md` буде мати повний diff нової та старої редакції
- правило "1) підпункт 2 пункту 1 викласти в такій редакції:" знайде для кожного підпункта його найбільш вірогідного кандидата на заміну, виправляючи помилки по типу помилок нумерації, яку можна побачити на знімку, та підставить їх в документі `laws/z0959-14.md`. В разі знаходження помилок (неоднозначностей) варто покласти їх в описі pull request'у
- "Визнати такими, що втратили чинність, форми первинної облікової документації та інструкції щодо їх заповнення згідно з переліком, що додається" -- тут ми бачимо вказівку на перелік, з якого слід вийняти окремий набір правил для видалення файлів, що втратили чинність

**Плюси даної теми:**

- інструмент є потенційно корисним всім українцям
- має широке поле для подальших покращень
- має потенціал для широкого спектру аналізів мови
- має потенціал створення інших представлень законодавчої бази в залежності від ідей, можливо у вигляді сайту, альтернативного до rada.gov.ua

**Мінуси:**

- потенційно велику частину часу доведеться витратити на grabbing, особливо враховуючи, що сайт часто видає помилку 503
- оскільки я поки що погано розбираюсь в NLP, важко оцінити, наскільки це вдала тема з точки зору проектної роботи
- можливо сяду в тюрму